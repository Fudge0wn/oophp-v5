---
---
Redovisning kmom01
=========================

###Har du tidigare kunskaper (eller förutfattade meningar) i objektorienterad programmering i PHP eller något annat språk?

Jag har gjort objektorienterad programmering i oopython-kursen. Principerna är otroligt lika varandra, vilket har hjälpt mig att enklare förstå objektorienterad programmering i PHP. Jag tycker dock i nuläget att python är enklare att skriva lättförstådd OO-kod i. Klasserna med metoder, variabler, m.m. känns simplare samt enklare att konstruera. I PHP tyckte jag att det var fler trådändar att hålla reda på angående syntaxen, vilket rörde till det för mig när jag skulle använda metoder och variabler i andra metoder, i samma klass. Med andra ord, objektorienterad PHP kändes "bökigare" att komma igång med än tidigare programmeringsspråk jag använt.

###Hur gick det att komma in i PHP och programmering med objekt och klasser?

Guiden för oophp var väldigt välskriven, lättförstådd och överhuvudtaget mycket pedagogisk! Vilket gjorde det ganska enkelt att förstå grunderna i hur man gör en klass och objekt. Det var dock en hel del svårare att tillämpa dessa grunder till ett lite större program, som gissa numret. Mitt största problem var att skriva rätt syntax. Det var väldigt ofta som jag fick leta efter syntax-error i min kod, samt använda google och php-manualen för att hitta information på hur man skriver rätt syntax i objektorienterad PHP.

###Hur det gick det att utföra uppgiften “Gissa numret”?

Jag tyckte att den var väldigt svår, och tog många arbetstimmar för mig för att ens komma på hur jag skulle starta uppgiften. Jag fick ta det i små steg och tillämpa guiden för OOPHP. Till en början var mitt stora problem i hur jag skulle dela upp koden för spelet i olika klasser. Jag började smått och la in små delar av kod i klasserna efterhand som jag hela tiden testade spelet. Efter ett tag insåg jag att jag förmodligen måste skriva lite kod i "index.php" för att göra det enklare för mig. I index.php så tar jag hand om variabler från spelformuläret, samt en if-sats där man antingen startar spelet eller gör gissningar i spelet, och skapar klass-objekt utefter vad som har valts. Samt så sparar jag viktiga värden i sessionen ($number och $tries) som returneras till spelaren i form av feedback som t.ex. hur många försök man har kvar, vilken gissning man gjorde, m.m.

Till en början skrev jag knappt nån kod alls i index.php, men insåg att jag bör nog hantera variabler och hur man startar spelet där, och bara tillkala spellogiken från Guess.php.

###Vilken taktik valde du för att lagra spelet i sessionen?

Genom att skapa ett $game-objekt, samt sen med hjälp av get-metoder (typ getNumber) lagra numret och antal försök i $SESSION["tries"] och $SESSION["numbers"]. Dessa lagrade jag sen i variabler $tries och $number som jag sen använde för att ge spelaren feedback för antalet försök som är kvar, eller vilket nummer man gissat på t.ex.

Jag tycker att GET, POST och SESSION kan va ganska svårt att förstå ibland, men i slutändan blev lösningen för session ganska enkel och lättförstådd.

###Gick det bra att komma igång med Git och GitHub (du gjorde samma i kursen design)?

Ja det gjorde det, men det var mycket som var tvunget att friskas upp i minnet. Det är ett bra versionshanterings-verktyg, men man måste upprepa och använda det oftare för att komma ihåg kommandon, m.m.

###Har du några inledande reflektioner kring me-sidan och dess struktur?

Jag gjorde minimal design på me-sidan och ändrade headerbild, välkomsttext, länkar m.m och planerar att uppdatera sidan allt eftersom kursen pågår. Jag gillar strukturen och tycker att det är en väldigt tydlig och trevlig hemsida med tydliga länkar och gränssnitt för att hitta eller presentera information i.

###Vilken är din TIL för detta kmom?

När jag insåg hur jag skulle använda $SESSION. Det var inte så komplicerat som jag trodde det skulle bli. Det var ett bra sett att friska upp minnet över GET, POST och SESSION från htmlphp-kursen.
